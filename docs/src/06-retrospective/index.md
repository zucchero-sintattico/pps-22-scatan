# Retrospettiva

Ogni Sprint Retrospective è stata inclusa nello Sprint Backlog corrispondente, vedesi la sezione apposita [(Product Backlog)](../09-backlog/product-backlog.md).

## Commenti Personali

### Mazzoli Alessandro

Lo sviluppo dell'applicazione non ha presentato grandi problematiche se non l'iniziale timore nella modellazione della mappa.
Tuttavia anche la scarsità di tempo dovuta ad impegni personali è andata ad inficiare negativamente sullo sviluppo del progetto, seppur in piccola parte.

Mi ritengo soddisfatto della mia parte di lavoro, anche se essendo partito in uno stato in cui era passato abbastanza tempo dalla fine del corso mi sono trovato a dover rinfrescare le mie conoscenze di Scala e a riprenderci la mano.

Nota di merito alla metodologia di lavoro adottata, che ha permesso di lavorare in modo efficiente e di avere un prodotto finale di qualità, nel quale potevamo sempre notare i progressi fatti, e che ha permesso di mantenerci aggiornati anche sul codice sviluppato dai miei colleghi tramite il meccanismo delle pull request.

### Andruccioli Manuel

Il progetto è stato molto interessante e mi ha permesso di approfondire le mie conoscenze di Scala ed esplorare, un minimo in più di quanto fatto a lezione, la programmazione funzionale.
La scarsità di tempo, dovuto anche alla presenza delle lezioni nel mentre, ha leggermente inficiato la possibilità di una maggior esplorazione di Scala, ecosistema e paradigma.

Nonostante tutto, mi ritengo soddisfatto del lavoro svolto, non solo per la parte di codice, ma per l'intero artefatto prodotto, che ha permesso di approfondire anche aspetti a lato della mera programmazione.

Un aspetto che mi ha colpito è la `referential transparency` e come, un codice privo di side-effect, possa essere estremamente più semplice da testare, ma anche da ragionarci sopra.

Infine, ringrazio i miei compagni di gruppo per la collaborazione e la disponibilità che ha permesso di portare a termine il progetto con successo :).

### Borriello Luigi

Ritengo che il progetto sia stato molto utile, non solo ai fini di apprendimento del linguaggio Scala, ma anche per acquisire competenze sulla metodologia di lavoro e il processo di sviluppo adottati.

Complessivamente, mi ritengo soddisfatto del lavoro svolto, ammetto di aver avuto qualche timore all'inizio, dovuto alla scarsa esperienza con il linguaggio, ma grazie alla disponibilità dei miei compagni di gruppo e alle conoscenze pregresse sviluppate durante il corso, sono riuscito subito a prendere confidenza con il linguaggio e a contribuire attivamente allo sviluppo del progetto.

Ringrazio vivamente i miei compagni di gruppo per la serietà, la disponibilità e la collaborazione che hanno dimostrato fin da subito, difatti ritengo che il lavoro di squadra sia stato parte fondamentale per il successo del progetto.

## Sviluppi Futuri
